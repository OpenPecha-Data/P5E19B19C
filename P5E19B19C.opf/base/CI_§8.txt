§8 samanantaraniḥsṛṣṭāni ca tāni ratnacchatrāṇy atha tāvad eva buddhānubhāvenaikaṃ mahāratnacchatraṃ
saṃsthitaṃ |tena ca mahāratnacchatreṇāyaṃ trisāhasramahāsāhasro lokadhātuḥ sarvaḥ
saṃcchāditaḥ saṃdṛśyate sma yathāsmiṃs trisāhasramahāsāhasre lokadhātāv āyāmavistāraḥ sa
tasmin mahāratnacchatre saṃdṛśyate sma |ye ceha trisāhasramahāsāhasre lokadhātau sumeravo
mahāparvatarājā himavanmucilindamahāmucilindagandhamādanaratnaparvatā vā cakravāḍamahācakravāḍā
te pi sarve tasminn evaikamahāratnacchatre saṃdṛśyante sma ||ye pīha trisāhasramahāsāhasre
lokadhātau mahāsamudrā vā sarastaḍāgāni vā nadīkunadyaḥ śravantyo vā pravahanti tā
api sarvās tasminn evaikamahāratnacchatre saṃdṛśyante smayāny apīha trisāhasramahāsāhasre
lokadhatau sūryācandramasāṃ vimānāni tārārūpāṇi vā devabhavanāni vā | nāgabhavanāni vā | yakṣabhavanāni
vā | gandharvāsuragaruḍakinnaramahoragabhavanāni vā | cāturmahārājabhavanāni
vāgrāmanagaranigamarāṣṭrarājadhānyo vā tāny api sarvāṇi tasminn evaikamahāratnacchatre saṃdṛśyante
sma |yāpi ca daśadiśi loke buddhānām bhagavatāṃ dharmadeśanā pravarttate | sāpi
tasmād evaikamahāratnacchatrān niśarantī śrūyate sma ||

