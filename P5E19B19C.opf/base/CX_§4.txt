§4 athāyuṣmān ānando bhagavantam etad avocat:anāghrātapūrvaṃ bhagavan gandham ājighrāmi |kasyaiṣa
īdṛśo gandhaḥ |

āha: eṣām eva ānanda bodhisatvānāṃ sarvaromakūpebhyo gandhaḥ kāyāt pravāti |

śāriputro ’py āha:asmākam apy āyuṣmann ānanda sarvaromakūpebhya īdṛśo gandhaḥ pravāti |

āha: kuto ’sya gandhasya prādurbhāvaḥ |

āha: vimalakīrtinā licchavinā gandhottamakūṭasya tathāgatasya buddhakṣetrāt sarvagandhasugandhāl
lokadhātor bhojanam ānītam |tad yāvadbhir bhuktaṃ sarveṣām īdṛśo gandhaḥ kāyāt pravāti
|

