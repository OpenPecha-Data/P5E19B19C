§62 tatra bhagavān jagatindharaṃ bodhisatvam āmantrayate sma:gaccha tvaṃ jagatindhara vimalakīrter
licchaver glānaparipṛcchakaḥ |

jagatindharo ’py āha: nāhaṃ bhagavan utsahe tasya satpuruṣasya glānaparipṛcchako gantum |tat
kasmād dhetoḥ |abhijānāmy ahaṃ bhagavan: ekasmin samaye svake vihāre viharāmi |atha māraḥ
pāpīyān dvādaśabhir apsaraḥsahasraiḥ parivṛtaḥśakraveṣeṇa tūryasaṃgītisaṃpravāditena yenāhaṃ
tenopasaṃkramyamama pādau śirasā vanditvā saparivāro māṃ puraskṛtyaikānte ’sthāt |

tam enam ahaṃ jānāmi śakra eṣa deavendra iti |tam aham etad avocam:svāgataṃ te kauśika, apramattena
te bhavitavyaṃ sarvakāmaratiṣu,anityapratyavekṣanābahulenāttasāreṇa te bhavitavyaṃ
kāyajīvitabhogebhyaḥ |

sa mām evam āha:pratīccha tvaṃ satpuruṣa imāni dvādaśāpsaraḥsahasrāṇi mamāntikāt, etās te paricārikā
bhavantām |

tam aham etad avocam:mā tvaṃ kauṣika akalpikena vastunā śramaṇān śākyaputrīyān nimantraya,yathā
na hy etā asmākaṃ kalpyanta iti |

