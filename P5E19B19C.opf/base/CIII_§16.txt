§16 saced tvaṃ bhadanta subhūte āmiṣasamatayā sarvadharmasamatām anugataḥ sarvadharmasamatayā
ca buddhadharmasamatām anugata eva tvaṃ imaṃ piṇḍapātaṃ pratigṛhṇīṣva |saced tvaṃ bhadanta
subhūte na rāgadoṣamohaprahīṇo na taiḥ sārdhaṃ saṃvasasisaced evam asy avikopya satkāyaṃ
ekāyanaṃ mārgam anugataḥ |na ca te vidyā bhavatṛṣṇā ca samudghātitā na ca vidyāvimuktī utpādite
|ānantaryasamatayā ca te samādhivimuktiḥ |na cāsi mukto na baddhaḥ |na ca te catvāry
ārayasatyāni dṛṣṭāni na ca dṛṣṭasatyaḥ |na prāptaphalo na pṛthagajanasamavasaraṇaḥ |na
cāsy āryo nānāryaḥ |na sarvadharmasamanvāgataś ca sarvadharmasamadhigataś ca |

