§3 punar aparaṃ bhadanta śāriputro yo dharmārthikaḥ, nāsau duḥkhaparijñānārthikona samudayaprahāṇārthikona
nirodhasākṣātkriyārthikona mārgabhāvanārthiko bhavati |tat kasmād dhetoḥ |aprapañco
hi dharmo nirakṣaraḥ |tatra yaḥ prapañcayatiduḥkhaṃ parijñāsyāmi samudayaṃ prahāsyāmi
nirodhaṃ sākṣātkariṣyāmi mārgaṃ bhāvayiṣyāmīti, nasau dharmārthikaḥ, prapañcārthiko ’sau
|dharmo hi bhadanta śāriputro upaśāntaḥ |tatra ya utpādavyaye caranti, na te dharmārthikā
na vivekārthikāḥ, utpādavyayārthikās te |dharmo hy arajo rajo’pagataḥ |tatra ye kvacid
dharme rakṣante ’ntaśo nirvāṇe ’pi,na te dharmārthikāḥ, rajo’rthikās te |dharmo hy aviṣayaḥ
|ye viṣayasaṃkhyātāḥ, na te dharmārthikāḥ, viṣayārthikās te |dharmo nāyūho niryūhaḥ |ye
kecid dharmaṃ gṛhṇanti vā muñcanti vā, na te dharmārthikāḥ, udgrahaniḥsargārthikās te |

